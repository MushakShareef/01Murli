<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tamil Murli</title>
    <link rel="icon" type="image/x-icon" href="https://blogger.googleusercontent.com/img/b/R29vZ2xl/AVvXsEi3ePJiY9PZ5N2_EX0NIR6JTwIIJd_wwvnWy5hRVnUZQEjgMsChXAwMWthA81BWuyCaaJ-QJ0Ohk12ts5DinnR7lW6C5HjaJnII2XNvz2Aa4L5U4IJvF4haYgXrVKACEyj0H9qyqOF2SCD0l_iGhcrFkMyxK8H0w_6UwC9UES9155Ra6oHnuiOxdLScvkpi/s600/Sivababa%203.png">
    <link rel="stylesheet" href="index.css">
    <script defer src="index.js"></script>
</head>



<body>    
    <section id="2025-05-17">
        <div class="bodycontent">
            <p>
                <center><p class="hd1"> 21-01-1969	அவ்யக்த பாப்தாதா	21-01-1969 </p></center> <br><br>
                <center><p class="hd2">அமிர்தவேளையில் கிடைத்த தெய்வீகச் செய்தி.</p></center> <br><br>
                <center><p>நிலையான மற்றும் துண்டிக்கப்படாத நிலை - இந்த பரிசை புத்தி என்ற பெட்டியில் பாதுகாப்பாக வைக்க வேண்டும்.</p></center> <br><br><br><br>

                இன்று வதனம் சென்றதும் குழந்தைகள் அனைவரின் தரப்பிலிருந்தும் பாபாவிற்கு அன்பு நினைவுகளை வழங்கினேன். மேலும், கோரிக்கை வைத்தேன். பிரம்மா பாபாவிடமும் கோரிக்கை வைத்தேன். “எனது கரம் சிவபாபாவிடம் உள்ளது.அவர் என்ன செய்விப்பாரோ அதை நான் செய்வேன்”, என்றார் பிரம்மா பாபா. நான் சிவபாபாவிடம்,” பாபா, தங்களது குழந்தைகள் அனைவரும் வந்துள்ளனர். தாங்கள் அனைவரின் ஆசைகளைப் பூர்த்தி செய்யக்கூடியவர், பாபா, எங்களது இந்த ஒரு ஆசையை பூர்த்தி செய்துவிடுங்கள்” என்றுரைத்தேன். பாபா உடனே ஒரு கிளையைக் காண்பித்தார். அதன் நடுவில் ‘விதியை விலக்கினாலும் விலகாது’ என எழுதப்பட்டிருந்தது. நான் பாபாவிடம்,”ஒருவேளை இதுவே விதி என்றால் ஒன்று கூடியிருக்கும் குழந்தைகள் அனைவரும் சிவபாபா மற்றும் பிரம்மா பாபா இருவரையும் சந்திக்க விரும்புகின்றனர்”, என்றேன். “எப்பொழுதும் எவ்வாறு பாப்தாதா குழந்தைகளுடன் சந்திப்பாரோ, அவ்வாறே இன்றும் குழந்தைகளை சந்திப்பார்” என்று பாப்தாதா கூறினார். பிறகு, சிவபாபா பிரம்மா பாபாவிடம் தங்களுடைய கருத்து என்ன என்று கேட்டார். சிவபாபா, ”குழந்தை பெரியவர் ஆகிவிடும்பொழுது தந்தையும் குழந்தையும் சமமாகிவிடுகின்றனர். நானும் அன்பிலும் அன்பான குழந்தையின் கருத்தில்லாமல் எதுவும் செய்ய முடியாது. முதலில் தந்தை, பிறகே குழந்தை. இப்பொழுதோ முதலில் குழந்தை பிறகே தந்தை” என்றார். இருவரும் சமமாகவும், ஒருவருக்கொருவர் மிகுந்த சிநேகம் மற்றும் அன்பில் மூழ்கி இருந்ததையும் நான் வதனத்தில் கண்டேன். இரு நண்பர்கள் சந்திப்பதை போல, பாப்தாதா இருவரும் தங்களுக்குள் உரையாடல் செய்யும் காட்சி தென்பட்டுக் கொண்டிருந்தது. பிரம்மா பாபா ‘தங்கள் உத்தரவு’ என்றார். சிவபாபா, ‘குழந்தையின் விருப்பம்’ என்றார். இருவருமே புன்னகைத்துக் கொண்டிருந்தனர். “ஒரு வினாடிக்காக குழந்தைகளுடன் சந்தித்துவிட்டு வாருங்கள்” என்று நான் கூறினேன். அச்சமயம் இருவர் பக்கமும் பார்த்தேன். சிவபாபா என்ன உரைத்தாரோ, அது பிரம்மா பாபாவிற்குச் சம்மதமாக இருந்தது என்பது கண்களுக்குப் புலப்பட்டது. உடனே பாப்தாதா குல்சார் தாதி - சந்தேஷியின் (செய்தியை பெற்று வருபவரின்) உடலில் வந்தார். மேலும், தனது மகாவாக்கியத்தை உச்சரித்தார்: “உங்களை ஆகாரி (அவ்யக்தம்) ஆக்குவதற்காக பாப்தாதா இப்பொழுதும் கூடவே உள்ளார், மேலும், எப்பொழுதும் கூடவே இருப்பார். இப்பொழுது பாப்தாதா ஆன்மிக இரத்தினங்களாகிய உங்களைச் சந்தித்த பிறகு, விடைபெறுகிறார். பின்னர் சந்திப்பார். எது நடைபெறுகிறதோ அதில் நன்மை உள்ளது. பாப்தாதா மற்றும் நன்மை. வேறு எந்த வார்த்தையும் இல்லை”. <br><br>

                சந்தேஷி வதனத்திலிருந்து வந்தவுடன் வதனத்தின் செய்தி: அன்பு மற்றும் நினைவு என்று பாபா கூரினார். இந்த சமயத்தில் பாபா எவ்வாறு ஒவ்வொருவருக்குள்ளேயும் உள்ள அன்பு மற்றும் நினைவைப் பார்த்துவிட்டு வந்திருக்கிறாரோ, அவ்வாறு நினைவு மற்றும் அன்பை எப்பொழுதும் நிலையாக வைத்திருக்க வேண்டும். இந்த நினைவு மற்றும் அன்பு ஒரு கயிறு ஆகும். அக்கயிறை நிலையானதாக வைத்துக் கொள்ள வேண்டும். இக்கயிற்றின் காரணத்தைக் கொண்டு இடையில் சந்தித்துக் கொண்டே இருப்போம். எவ்வாறு படைத்தல் காரியம் ஆதியிலிருந்து நடைபெற்றதோ, இறுதிவரை அவ்வாறே நடைபெறும். வித்தியாசம் இருக்காது. பாபா நிமித்தமாக வைத்திருக்கும் குழந்தைகள் மூலம் பாப்தாதா குழந்தைகள் அனைவருக்கும் வழிகாட்டிக் கொண்டே இருப்பார். மேலும், பாபா மற்றும் தாதாவின் ஒன்றிணைந்த வழிகாட்டுதல் எவ்வாறு கிடைக்கும் என்பதை குழந்தைகள் அனுபவம் செய்து கொண்டே இருப்பார்கள். சங்கமயுகத்தில் பாபா, தாதா இருவரும் தனியாக ஆக முடியாது” .‘நிலையான மற்றும் துண்டிக்கப்படாத நிலை’- அனைவருக்கும் இந்த இரண்டு வார்த்தைகளைச் சொல்ல வேண்டும் என பாபா கூறினார். இவை பாப்தாதா இருவரின் பரிசாகும். பெரிய மனிதர்கள் எங்காவது சென்றார்கள் என்றால் எவ்வாறு பரிசு கொடுப்பார்களோ, அவ்வாறு பாப்தாதா இருவரும், நிலையான மற்றும் துண்டிக்கப்படாத நிலை’ ஆகிய இரு பரிசுகளை வழங்குகிறார். இவற்றை புத்தி என்ற பெட்டியில் யாரும் திருடாதவாறு வைக்க வேண்டும். யாரேனும் திருட எவ்வளவுதான் முயற்சித்தாலும் பரிசு உங்களிடமே இருக்க வேண்டும்” என்று பாபா உரைத்தார். பின்னர் பாபா,” இப்பொழுது சிறிது நேரத்திற்காக விடைபெறுகிறேன். பின் காரியத்திற்கு ஏற்றவாறு, அதற்கான வழிகாட்டுதலை வழங்கிக் கொண்டே இருப்பேன்”, என்று கூறினார். <br><br>

                21/01/1969 அவ்யக்த் பாப்தாதா <br><br>

                சரீரம் விலகியது, ஆனால், கரமும் துணையும் விலகவில்லை. <br><br>

                அனைவரும் அவ்யக்த மூர்த்தியாகி அமர்ந்துள்ளீர்களா? வியக்த ரூபத்தில் இருந்தபோதிலும் அவ்யக்த ஸ்திதியில் இருக்க வேண்டும். அவ்யக்த ஸ்திதியில் நிலைத்து விடும்பொழுது அந்த அவ்யக்த ஸ்திதியில் எவ்வித குழப்பமும் இருக்காது. நிகழ்காலத்தில் நடைபெற்றுக் கொண்டிருக்கும் நடிப்பானது, குழந்தைகளாகிய உங்களை அதிவிரைவில் அவ்யக்தம் ஆக்குவதற்கான சாதனமாகும். தடுமாறுவதற்கு அவசியமில்லை. துவக்கத்தில் யக்ஞத்தின் படைப்பும் கூட தற்செயலாக தான் நடந்தது. நீங்கள் எப்பொழுது யக்ஞத்தின் ஸ்தாபனையின் துவக்கத்தில் வந்தீர்களோ, அப்பொழுது உங்கள் அனைவராலும் நம்பிக்கைக் கடிதம் எழுத வைக்கப்பட்டது. ஒருவேளை பிரம்மா சென்றுவிட்டாலும் கூட எங்களின் நிலை, எங்களின் நம்பிக்கை நிலைத்திருக்கும் என்பதையே நம்பிக்கையாக எழுதக் கூறப்பட்டது. அந்த நம்பிக்கைக் கடிதம் நினைவுள்ளதா? தடை வரும் வேளையில் - எந்த வகையிலும், எதுபோன்ற நிலையிலும் சந்தேகம் வராமல் இருப்பதையே நம்பிக்கை என்றழைக்கப்படுகிறது. சூழ்நிலைகள் மாற்றமடைந்து தான் ஆக வேண்டும்; மாற்றமடைந்து கொண்டே இருக்கும். ஆயினும், நீங்கள் எவ்வாறு, உலகமே மாறினாலும் நாங்கள் மாறமாட்டோம் என்ற பாடல் பாடுகிறீர்களோ, அவ்வாறே நிச்சயபுத்தி உடைய அனைவரும் இன்றைய சபையில் அமர்ந்திருக்கிறீர்கள் அல்லவா? எப்பொழுதும் உங்களுடைய மம்மா உங்கள் அனைவருக்கும் ஒன்றை கூறிக்கொண்டே இருப்பார் - “நம்பிக்கையின் ஆதாரங்களாக இதுவரை எவையெல்லாம் நிற்கின்றனவோ, அவ்வனைத்து ஆதாரங்களும் நீக்கப்பட்டு தான் ஆக வேண்டும். நீங்கினாலும் அதன் அஸ்திவாரம் உறுதியானதாக உள்ளது. ஒருவேளை அஸ்திவாரம் உறுதியாக இல்லையெனில் ஆதாரம் அவசியமாகிறது. ஆதாரம் எது? - பாபாவின் ஆதாரம், குழுவின் ஆதாரம், பரிவாரத்தின் நியமங்களின் ஆதாரம். இந்த ஆதாரங்களை விடக்கூடாது. எனினும், பரிட்சை(டெஸ்ட் பேபர்) வேளையில் எதிரில் வருகிற காட்சியைக் கண்டு நம்பிக்கை உடையக்கூடாது. நம்பிக்கை முறிக்க முடியாதது, அது முறித்தாலும் முறியாதது. இதுபோன்ற நிச்சயபுத்தி உடையவர்கள் தான் கழுத்து மாலையாக இருக்கிறார்கள். <br><br>

                பிரம்மா உங்களின் மிக அன்பிற்குரியவரா என்ன? இருந்தார் என்பதல்ல, இப்பொழுதும் இருக்கிறார். அவ்வாறெனில் அவர் கூறியதில்லையா என்ன? விஷயங்கள் அனைத்தும் முன்பே கூறப்பட்டுள்ளன, தக்க சமயத்தில் நினைவுக்கு வருவது தான் தீவிர முயற்சி ஆகும். நினைவு செய்யுங்கள். அவரும் கூட குழந்தைகளாகிய உங்களை வலுவடைய சொல்லிக் கொண்டிருந்தார். ”பாப்தாதா குழந்தைகளை அவ்வளவு அலங்காரம் செய்திருக்கின்றார்; ஆயினும், குழந்தைகள் அவ்வளவு அலங்காரம் செய்தவர்களாக ஆகியுள்ளார்களா? ஒரு நாள் பாப்தாதாவின் அலங்காரத்தை நினைவு செய்யும் வேளை வரும்” எனவும் கூறியிருக்கிறார். அத்தகைய வேளை தான் இப்பொழுது வந்துள்ளது. முன்பு பிரம்மா பாபா, தன்னை அகங்காரமற்றவர், பணிவுள்ளம் உடையவர் எனக் கூறிக் கொண்டே சில குழந்தைகளிடம், ”நான் கூட இப்பொழுது பரிபூரணம் அடையவில்லை. நானும் இப்பொழுது நிரந்தர ஆத்ம அபிமானி ஆகவில்லை” என்று சொல்வார். எனினும், நீங்கள் தனது அனுபவத்தின் ஆதாரத்தினால் மூன்று நான்கு மாதங்களாக கவனம் கொடுத்திருந்தால், எதிரில் சந்திக்கும் சௌபாக்கியம் பிராப்தமாகக் கிடைத்திருந்தால், இந்த பிரம்மா இப்பொழுது சாகாரி அல்ல, அவ்யக்த ஆகாரி ரூபம் தரித்திருக்கிறார் என்பதை அனுபவம் செய்திருப்பீர்கள். சில வருடங்களுக்கு முன் சிறுசிறு விஷயங்களையும் உங்களிடம் கேட்டார், சமயம் கொடுத்தார். ஆனால், சமீபத்தில் என்ன பார்த்தீர்கள்? இந்த சிறுசிறு விஷயங்களை கேட்காததன் காரணம் என்னவென்றால், அந்த சமயத்தை நிரந்தர நினைவில் கழிந்தார். குழந்தைகளாகிய நீங்கள், அவரின் உடல் மூலம் நெற்றியில் நட்சத்திரம் ஜொப்புடன் தென்பட்டதை, ஒருபோதும் கவனிக்கவில்லையா? அவ்யக்த ஸ்திதியில் இருந்தவர்கள் அவ்யக்த மூர்த்தியை அறிந்திருந்தார்கள், தெரிந்திருந்தார்கள். அவ்யக்த நிலையில் இல்லாதிருந்தவர்கள் விலைமதிப்பற்ற இரத்தினத்தை முழுமையான ரீதியில் அறிந்திருக்கவில்லை. <br><br>

                இப்பொழுதும் படைத்தல் காரியம் பிரம்மாவினுடையதே தவிர எனதல்ல. இப்பொழுதும் குழந்தைகளின் பாலனை பிரம்மா மூலமாகத் தான் நடைபெறும். படைப்பின் இறுதிவரை பிரம்மாவின் நடிப்பு தொடரும். இப்பொழுது பிரம்மாவின் மூலம் எவ்வாறு படிப்பு நடைபெறும்? என நீங்கள் அனைவரும் சிந்திப்பீர்கள். உண்மையில், சூழ்நிலையின் அனுசாரம் ‘எப்படி’, ‘ஏன்’ என்ற கேள்வி எழக்கூடாது. ஆனால், சிலகுழந்தைகளின் உள்ளத்தில் கேள்வி என்ன, கலக்கத்தின் கடலே அதிகமாக ஆரம்பமாகிவிட்டது. இந்த முதல் தேர்வுத்தாளில் (பேப்பர்) மிகக் குறைவானவர்களே தேர்ச்சி அடைந்துள்ளனர். கொஞ்சமாவது மனோதிடம் கொள்ளுங்கள். அழிவற்ற ஞானம், அழிவற்ற படிப்பு இருந்தபோதிலும் இக்கேள்விகளின் கலக்கம் ஏன்? ஆயினும், இக்கலக்கத்தை முடிப்பதற்காகவே இவை அனைத்தையும் புரியவைத்துக் கொண்டிருக்கிறார். வகுப்பு இதுவரை எவ்வாறு நடைபெற்றதோ அவ்வாறே, நடைபெறும். வகுப்பில் என்ன சொல்வது? பிரம்மாவின் உடல் தீர்மானிக்கப்பட்டது. அவர் உடல் மூலம் இதுவரை என்ன முரளி சொல்லப்பட்டனவோ, அவையே முரளியாகும். மேலும், சில சேவைகள் சந்தேஷிகள் (செய்தியை பெற்று வருபவர்கள் ) மூலம் நடப்பதை முரளி என கூற முடியாது. அந்த முரளியில் மந்திரம் இல்லை. பாப்தாதாவின் முரளியில் தான் மந்திரம் உள்ளது. ஆகையால், இதுவரையில் கூறப்பட்ட முரளிகளை மீண்டும் படிக்க வேண்டும்(ரிவைஸ்). முன்பு தபால் சென்றதை போலவே, முக்கிய சேவைக் கேந்திரங்களுக்கு அபுவிலிருந்து சென்றுகொண்டே இருக்கும். ஒரு வருடத்திற்கு முன்பு நடைபெற்ற முரளி உங்களுக்கு நினைவில் உள்ளதா என்ன? நேற்று என்ன படித்தீர்களோ அதுவே நினைவில் இருக்காது. பலமுறை படித்தாலும் சில கருத்துக்கள் புத்தியில் தங்குவதில்லை. அதனால், முரளி மற்றும் கடிதத்தினுடைய தொடர்பு எவ்வாறு நடைபெற்றதோ அவ்வாறே, நடைபெறும். எவ்வாறு நீங்கள் மதுவனத்திற்கு புத்துணர்வு அடைய வருகிறீர்களோ அவ்வாறே, வருகை புரிவீர்கள். என்ன செய்வது, இங்கே யாரைச் சந்திப்பதற்காக வருவது? என்ற கேள்வி இப்பொழுது எழுகிறது. யார் மூலம் புத்துணர்வடைவீர்கள்? அதிர்ஷ்ட நட்சத்திரங்களாக இருக்கிறார்களோ, அதாவது நிமித்தமாக, முக்கியமானவராக யார் இருக்கிறார்களோ (தாதி) அவர்களுடன் முழுமையான சம்பந்தத்தை இணைத்து, உங்கள் சேவைகேந்திரத்தின் ரிஸல்ட், பிரச்சனைகள், சேவைக்கேந்திரங்களின் முன்னேங்களை பகிரவும். புதுப்புது மலர்களாக அந்த நந்தவனத்தில் மலர்ந்துள்ளவர்களையும் குழுவின் சாட்சாத்காரத்தைக் (காட்சியைக்) காண்பிப்பதற்காக மதுவனம் அழைத்து வரவேண்டும். இத்துடன், அதுபோன்ற குழுவிற்கு நடுவில் பாப்தாதா நிமித்தமாகி இருக்கும் சந்தேஷி (செய்தியை பெற்று வருபவர்) மூலம் முழுமையாக சேவை செய்வார். இப்பொழுது வேறு ஏதேனும் கேள்வி உள்ளதா? <br><br>

                உங்களுடைய பிரம்மா பாபா 100 வருடத்திற்கு முன்பே சென்றுவிட்டாரே என்று மக்கள் கேட்பார்களே என்று நீங்கள் நினைப்பீர்கள். இது மிக எளிதான கேள்வியாகும், ஒன்றும் கடினமானது அல்ல. அவரின் வயது 100ன் அருகாமையில் தான் இருந்தது. 100 வருடம் என்று சொல்லப்பட்டது, பொய்யானதல்ல. ஒருவேளை ஏதாவது மீதம் இருக்கிறதென்றால் ஆகாரத்தின் (அவ்யக்த நிலை) மூலம் முடித்துவிடுவார். 100 வருடங்கள் பிரம்மாவின் படைப்பிற்கான நடிப்பாகும், அது 100 வருடங்களில் நிறைவடைந்தே ஆக வேண்டும். ஆனால், அதுவரையில் பிரம்மாவிற்கு பிறகு, பிராமணர்களின் நடிப்பும் இப்பொழுது நடைபெற இருக்கிறது. பிரம்மா பிராமணர்களை எதற்காகப் படைத்தார்? பிரம்மா தனது படைப்பை பார்க்கமாட்டாரா என்ன? உங்களுக்கு இப்பொழுது, சங்கமயுகத்தில் பொறுப்பின் கிரீடத்தை கொடுக்கமாட்டாரா என்ன? சத்யுகத்தின் தேவதைகள் எவ்வாறு உருவாகுவார்கள்? இங்கே உள்ள பொறுப்புதான் சத்யுகத்திற்கான அஸ்திவாரமாகிறது. அதனால், குழந்தைகளாகிய உங்களிடம் கேள்வி கேட்பவர்களுக்கு பிரம்மாவின் படைப்பு நடைபெற்றே ஆகும் என்று பதிலளியுங்கள். <br><br>

                இப்பொழுது குழந்தைகளின் படிப்பின் இறுதி வேளை முற்றிலும் அருகாமையில் உள்ளது. மம்மா சென்ற பிறகு, ஒவ்வொரு முரளியிலும் சமிக்ஞை கொடுக்கப்பட்டிருக்கிறது. பரிட்சைக்கான நாள், தேதி சொல்லப்படுமா என்ன? முன்பே அறிவிக்கப்பட்டால் அதை பரிட்சை என கூற முடியுமா என்ன? திடீரென ஏற்படுவது தான் பரிட்சை ஆகும். ஒருவரின் மனதில் ஏற்படுவை திடீரென ஏற்பட்டவை அல்ல. பாபா ரிஸட்டாக (முடிவு) என்ன பார்த்தார்? முழுமையாக யாரும் தேர்ச்சி அடையவில்லை. ஒவ்வொருவரிடமும் ஏதாவது ஒரு குறை தென்பட்டது. ஆயினும், மிக்க நன்று, ஏனெனில், இன்னும் இது முயற்சி செய்வதற்கான சமயம் ஆகும். அதன் அனுசாரம் முடிவு நன்றாக உள்ளது என்றே சொல்லலாம். மற்றபடி தந்தை மற்றும் தாதா-இருவருமே ஒரு விஷயத்தில் மகிழ்ச்சியாக இருந்தனர். அது என்ன? குழந்தைகள் தங்களுக்குள் ஒற்றுமை மற்றும் அன்பு ஆகிய இரண்டின் சான்றும் (ப்ரூஃப்) அளித்தார்கள். ஒருவர் வரும்பொழுது எவ்வாறு வருகிறார், எப்பொழுது வருகிறார், எந்த நோக்கத்தோடு வருகிறார், எந்த ஸ்திதியில் இருந்து சந்திக்கிறார் என்பதை பிரம்மா வதனத்திருந்து பார்த்துக் கொண்டிருந்தார். இந்த முடிவையும் (ரிஸல்டையும்) பாபா, தாதா, இருவரும் இணைந்தே பார்த்துக் கொண்டிருந்தனர். ஆதலால், ஒவ்வொருவரும் தன்னை பார்க்க வேண்டும்.மேலும், தனக்குள் என்ன குறை இருக்கிறதோ அதை நிறைக்க வேண்டும். மற்றபடி இன்றிருந்து அனைவருக்காகவும் நிமித்தமாக யார் இருக்கிறார் என்பதை நீங்கள் அறிந்தே இருக்கிறீர்கள். தீதி இருக்கிறார், அவருடன் குமாரகா (பிரகாஷ்மணி தாதிஜி) உதவியாளராக இருக்கிறார். மற்ற அனைத்து கடிதத்தொடர்பு எவ்வாறு நடைபெற்றதோ, அவ்வாறே தலைமையகத்திலிருந்து நடைபெற்றுக் கொண்டே இருக்கும். இவர்கள் இருவரும் உங்கள் அனைவரையும் பராமரித்து வளர்ப்பார்கள். ஒருவேளை அவசியம் ஏற்பட்டது என்றால் அனைவரின் சேவைக் கேந்திரங்களுக்கும் வலம் வந்துகொண்டே இருப்பார்கள். ஆனால், தற்போதுள்ள பரிட்சை(பேப்பர்) என்ன? ‘திடீரென நடப்பது’(அச்சானக்) என்பது பரிட்சையாக வந்துள்ளது. ஆனால் பாபா, வரப்போகும் பேப்பரை பற்றி உங்களுக்கு சொல்கிறார். இப்பொழுது ஒற்றுமையாகவும், உள்நோக்கு முகமாகவும், அவ்யக்த ஸ்திதியில் நிலைத்திருந்தும் சம்பந்தத்தில் வாருங்கள். பாப்தாதா கூறிக்கொண்டிருக்கும் இந்த தேர்வின்(பேப்பரின்) ரிசல்டை(முடிவை) பார்ப்பார். இறுதி சமயத்தில் பிரம்மாவின் சரீரத்தின் மூலம் கொடுத்த படிப்பினையை அனைவரும் கேட்டிருப்பீர்கள், மேலும், நினைவும் இருக்கும். <br><br>

                இன்று இந்த குழுவின் நடுவில் கொஞ்சம் கொடுப்பதற்காகவும், கொஞ்சம் பெறுவதற்காகவும் வந்திருக்கிறீர்கள். பெறுவதற்காக வந்துள்ளவர்கள், கொடுப்பதற்கும் தயாராக உள்ளீர்களா? என்ன நடக்கும் என்று தெரியவில்லை,ஆனால் எதுவும் பயப்படும்படியாக இருக்காது, என்று யாருடைய உள்ளத்திலாவது சங்கல்பம் எழுந்தால் அவர்கள் கையை உயர்த்துங்கள்! ஒருவேளை அனைவரும் திருப்தியாக இருக்கிறீர்கள் என்றால், எதை எடுக்கிறீர்களோ அதைக் கொடுப்பதிலும் திருப்தியாக இருப்பீர்கள். இன்று இந்த குழுவின் மத்தியில் இரண்டு விஷயங்களை தானம் கொடுக்க வேண்டும். எந்த இரண்டு விஷயங்கள்? முதல் முக்கியமான விஷயம் என்னவென்றால், இன்றிலிருந்து தங்களுக்குள் ஒருவர் மற்றொருவரின் அவகுணத்தைப் பார்க்கக்கூடாது, கேட்கக்கூடாது, மனதில் வைக்கக்கூடாது. ஒருவேளை ஏதோ சகோதரி அல்லது சகோதரனின் இது போன்ற விஷயத்தைப் பார்த்தால், நிமித்தமாக யார் இருக்கிறார்களோ அவர்கள் மூலம் சமிக்ஞை கொடுக்கலாம். இரண்டாவது என்னவென்றால், சிலர் உங்கள் நம்பிக்கையை ஆட்டம் கொள்ளச் செய்வதற்காக ஏதாவது சொல்வார்கள் - இந்த அமைப்பு இப்பொழுது எவ்வாறு செயல்படும் என்பதை பார்க்கிறோம் என்ற சப்தத்தை பரப்புவார்கள். ஆனால், உங்களுடைய ஆதாரம் அழிவற்றது என்பது அந்த மக்களுக்குத் தெரியாது. யாராவது உங்களை அசைக்க முயற்சித்தாலும், நீங்கள் மற்றொரு விஷயத்தை கவனத்தில் கொள்ள வேண்டும்: எவ்வாறு குழந்தைகளாகிய உங்களின் கல்பத்திற்கு முந்தைய மகிமை உள்ளதோ, அதுபோல் அங்கதனுக்கு சமமாக காலை அசைக்கக்கூடாது. அப்படிப்பட்ட நிச்சயபுத்தி உடையவர்கள், அசையாதவர்கள், ஏக்ரஸ்ஸாக (ஒரே ரசனை) இருப்பவர்கள் தான், வரப்போகிற இறுதித் தேர்வுத் தாளில், தேர்ச்சி அடைவார்கள். அதுமட்டுமன்றி பிரம்மா மூலம் இத்தனை பிராமணர்களைப் படைத்திருக்கிறார். குழந்தைகள் எப்பொழுது பெரியவர்கள் ஆகிவிடுகிறார்களோ, அப்பொழுது தந்தை பணியிருந்து ஓய்வு பெறமாட்டாரா என்ன? இப்பொழுது தந்தை ஓய்வு பெற்ற நிலையிலும் உங்களுடன் இருக்கின்றார் என்று புரிந்துகொள்ளுங்கள். குழந்தைகளாகிய உங்களிடம் காரியத்தைக் கொடுத்துவிட்டு பார்த்துக் கொண்டிருப்பார். பிரம்மாவின் சரீரம் நீங்கிவிட்டது. ஆனால், அவரின் கரமும் துணையும்(ஹாத் ஔர் சாத்) நீங்கவில்லை. புத்தியின் துணையும் கரமும் நீங்கவில்லை, அது அழிவற்றதாக நிலையாக இருக்கும். உங்களுக்கு சொல்லப்பட்ட இரண்டு விஷயங்கள் : 1. தடுமாற்றம் அடைவதை தானமாகக் கொடுக்க வேண்டும். 2. அவகுணம் பார்ப்புவதை தானமாகக் கொடுக்க வேண்டும். இப்பொழுது குழந்தைகள் அனைவரும் இந்த தானம் செய்ய வேண்டும் என சங்கல்பம் செய்தாலே கொடுத்துவிட்டீர்கள் என்று அர்த்தம். தானம் செய்த பொருள் ஒருபொழுதும் திரும்பப் பெறப்படுவதில்லை. ஒருவேளை மாயா திரும்பப் பெறுவதற்கான முயற்சி செய்தாலும் கூட, தன்னைத் தானே சோதிக்கும் பொழுது தேர்ச்சி அடைந்துவிடுவீர்கள். <br><br>

                இந்த நேரத்தில், மற்றுமொரு விஷயத்தை உங்கள் அனைவரின் கவனத்திற்கும் கொண்டு வருகின்றார் - பாப்தாதாவின் கடைசி முரளியில் கிடைத்த படிப்பினை என்னவென்றால், அதிகமாக காட்சி பார்ப்பது(த்யான்) மற்றும் தியானத்தில் செல்வது(காட்சி) என்பது நேரத்தை வீணாக இழப்பதாகும். ஆதலால், இது கூடாது. சந்தேஷி மூலம் சென்டரில் நடைபெறுகிற பாகத்தை (பார்ட்) நீங்கள் கேட்கமுடியாமல் போகும்படி செய்துவிடக் கூடாது. அதனால், நிமித்தமாகி இருக்கும் தீதி மற்றும் குமாரகா, சந்தேஷியாக யாரை நியமிப்பார்களோ அவர்கள் மூலம் வழிகாட்டுதல் கிடைக்கும். இந்த நடிப்பிற்கும் கூட இவர்கள் யாரை நிமித்தமாக வைப்பார்களோ, அவர்கள் மூலமே இதற்க்கான இரகசியமும் வெளிப்படுத்தப்படும். போக் வைக்கும் நேரம் சொர்த்திற்கு செல்வது நேரத்தை வீணாக இழப்பதாகும் என்ற வழிகாட்டுதலும் கடைசி முரளியில் இருந்தது. ஏனெனில் இப்பொழுது சுற்றுவது, அலைவது அழகல்ல. இப்பொழுதோ நிரந்தர நினைவு யாத்திரை மற்றும் கிடைத்துள்ள படிப்பினைகளை நடைமுறை வாழ்வில் தாரணை செய்வதற்கான சான்றளிக்க வேண்டும். ஒருவேளை பிரம்மா பாபாவிடம் அன்பு இருக்கிறது என்றால் அன்பின் அடையாளம் என்ன? இரண்டு கண்ணீர்த் துளி வடித்தது அன்பாகாது. ஆனால், எந்தப் பொருள் மீது அவருடைய (பிரம்மா பாபாவினுடைய) அன்பு இருந்ததோ அதன் மீது உங்களின் அன்பும் இருப்பதை தான் அன்பு என்று அழைக்கப்படுகிறது. அவரின் அன்பு சேவை மீது இருந்தது. இறுதியிலும் கூட சேவையின் சான்று கொடுத்தார் இல்லையா! சேவை மீது அன்பு, அவருடைய கட்டளைகள் மீது அன்பு இருப்பதையே அன்பு என்று சொல்லப்படுகின்றது. மற்றபடி, குழந்தைகளாகிய நாம் விடை கொடுக்காமல் சாகார பாபாவை வதனத்திற்கு ஏன் அழைத்தார் எனத் தெரியவில்லை என்று யாரும் எண்ண வேண்டாம். ஒருவேளை, விடை கொடுக்கச் சொன்னால் நீங்கள் கொடுத்திருப்பீர்களா? நாடகத்தில் இதுவரை யாரெல்லாம் சென்றுள்ளார்களோ, அவர்கள் யாரும் விடைபெற்றுச் செல்லவில்லை. அதனால், பிராமண குலத்தின் நாடகத்தில் இது ஒரு பழக்க வழக்கம் என புரிந்துகொள்ளுங்கள். நாடகத்தில் பதிவாகி இருந்த அந்தப் பழக்க வழக்கம் தான் இப்பொழுதும் நடைபெற்றது. சாகார பிரம்மாவுடன் உங்கள் அனைவரின் அன்பும் அதிகமாக இருந்தது என்பது புரிந்தது. அன்பு இருந்தது என்பதல்ல, இப்பொழுதும் இருக்கிறது. அன்பில்லை எனில் இந்த சபையில் எப்படி இருப்பீர்கள்? சாகார ரூபத்தில் நீங்கள் பின்பற்றுவதற்காக இவருடைய உடல் தான் இருந்தது. ஆக அவர் மீது அன்பு ஏன் இருக்காது? அன்பு இருந்தது மேலும், இப்பொழுதும் இருக்கிறது. இது தந்தை, குழந்தைகளுடைய அடையாளமாகும். இதனால் சாகார பாபாவும் வதனத்தில் புன்னகைத்துக் கொண்டிருக்கிறார். குழந்தைகள் அன்பு வைத்திருக்கின்றனர் என்றால் ஏன் எனது (பிரம்மா பாபாவின்) அன்பு இருக்காது? ஆயினும், நாடகத்தில் எந்த பாகம் நடைப்பெறுகிறதோ, அது கல்யாணகாரியாக (நன்மைக்குறியது) இருக்கிறது என்பதை அவர் அறிந்திருக்கிறார். அவர் கலங்கவில்லை. அவர் முழுமையாக ஆடாத, அசையாத, நிலையான நிலையில் இருந்தார், மேலும் இப்பொழுதும் இருக்கிறார். ஆனால், அவருக்குள் குழந்தைகளாகிய உங்களை விட ஆயிரம் மடங்கு அதிகமாக அன்பு உள்ளது. தற்பொழுது அன்பிற்கான சான்று அளிக்க வேண்டும். இது கூட ஒரு கண்ணாம்பூச்சி விளையாட்டு ஆகும். ஆதலால், எண்ணங்களின் கடலைக் கடையுங்கள், குழப்பத்தினைக் கடையாதீர்கள். நீங்கள் பெற்றுள்ள சக்திகளை நடைமுறைப் படுத்துங்கள். “பாரத மாதர்கள் - சக்தியின் அவதாரம்”- இதுவே இறுதி முழக்கமாக இருக்கும். ‘குழந்தை தந்தையை வெளிப்படுத்தும்’ (சன் ஷோஸ் ஃபாதர்). நாடகத்தின் விதி இதனை செய்விக்கும். நான் குழந்தைகளுடன் சந்திப்பைக் கொண்டாட வருவேன் என்று சாகார பாபா கூறினார். ஒருவேளை அவர் இன்று வந்திருந்தால் என்றால் குழந்தைகள் கண்ணீர் வடித்திருப்பீர்கள். நல்லது. <br><br><br>

                <!-- ----------------------------------- -->
            </p>          
        </div>  
    </section>       
</body>
</html>